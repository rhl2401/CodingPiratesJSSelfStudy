# Javascript selvstudie
Dette projekt er lavet til folk, der har været med på workshoppen om Javascript. Det er også muligt at følge med, hvis man selv har opbygget kedskab til Javascript på anden vis. 

Idéen er, at man laver de opgaver, man har lyst til og selv finder vejledning undervejs. Det er muligt at skrive på Discord og spørge om hjælp eller tage fat i Rasmus på klubaftenerne i pauserne, hvis man sidder fast eller vil have tjekket sin opgave igennem. 

Det er vigtigt at forstå, at denne opgaveform er lidt anderledes end til workshops. Her skal man selv lave de opgaver, men har lyst til og finde hjælp online, hvorimod til klubafntener, hvor der er en til flere frivillige, der hele tiden er til rådighed. 

**Der vil løbende blive lagt opgver op - især hvis der er nogen, der bliver færdig med mange af opgaverne og er ved at løbe tør** 

## Kom i gang
Alle opgaver ligger i mapper herinde. Der vil altid ligge i `README.md` fil i hver mappe, der beskriver, hvad der skal laves. Læs altid denne fil først. Generelt er alle filer, der ender på `.md` en tekstfil, der skal læses. 

## Hjælp
Du kan finde hjælp online til de fleste ting. En stor øvelse er i sig selv at blive god til at google ting. Hvis man bliver god til at google og finde kodeeksempler online, kan man lave rigtig meget kode - man googler også hele tiden, når man arbejder som softwareudvikler! 

### En god googlesøgning
En god søgning handler om, hvad man skriver på Google, men lige så meget også, hvad man får ud af det. Hvis man bare finder noget kode online og kopierer det ind uden at forstå, hvad det gør, lærer man ikke særlig meget, og der vil ofte komme fejl. Følg disse steps: 

1. Gå på Google og søg kortfattet på engelsk, fx "get value of html input in javascript"
2. Find en hjemmeside, hvor der er kodeeksempler (se nedenfor)
3. Læs kodeeksemplet og se, hvordan det passer ind i din kode
4. Tilpas koden (skift varibelnavne, klasser, id'er osv.) så det matcher din kode
5. Test at det nye kode virker som du forventer

### Gode hjemmesider
Der findes mange gode hjemmesider til at google og finde løsninger. Her er en håndfuld: 

#### [W3Schools](https://www.w3schools.com/js/default.asp)
Denne hjemmeside er et slags "kompendie", hvor du kan finde gode guides og eksempeler på en masse Javascript. 

#### [Stackoverflow](https://stackoverflow.com/questions/tagged/javascript) 
Denne hjemmeside er et forum, hvor man kan stille spørgsmål og folk svarer. Der er en **masse** kodeeksempler herinde, men også en masse dårlige bud. Tjek altid at et svar ikke har negative points, da det kan indikere, at svaret ikke er brugbart. 
